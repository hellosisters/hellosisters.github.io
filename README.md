# Hello Sisters!

Este proxecto é unha web de referencia para o grupo _Hello Sisters!_.

O modelo que se empregou foi [GameR - gaming HTML template](https://themehunt.com/item/1526056-gamer-gaming-html-template). 

Se queres facer calquera modificación, asegúrate de que as imaxes que poñas sexan Creative Commons ou de citares a súa autoría se a/o propietaria/o así o indica. Polo de agora, as imaxes que se usan de fondo na web foron sacadas de [Unsplash](https://unsplash.com/) e [pixabay](https://pixabay.com/).

Por outra parte, para calqueira modificación, fai unha *Pull Request* ao repositorio, creando a túa propia _branch_.

Non fagas cambios directos na rama _main_! ;)

_______________________

## Como colaborar neste repositorio?

### Metodoloxía de traballo:

Os pasos que seguimos cando queremos modificar algo do repositorio son os seguintes:

1. Crear tarefa/ticket no backlog do [proxecto en GitHub](https://github.com/hellosisters/hellosisters.github.io/projects/1) coa descrición da tarefa que se vaia facer.
2. Mover a tarefa/ticket a _In progress_, crear un _issue_ a partir del e asignalo a quen corresponda (posiblemente sexas ti quen vai realizar esa nova tarefa). 

   + Se o consideras necesario, pódeslle poñer a etiqueta que mellor che pareza.
   
   + Dentro dese _issue_ é moi práctico e recomendable engadir a descrición da tarefa, onde tamén podes engadir _checkboxes_, de forma que se poida ir marcando o progreso.
3. Crear la rama en local ( feature/_nomeDaRama_ ).
4. Unha vez remates todo o que tiñas pensado facer para esa tarefa, so quedaría subila e crear unha PR (Pull Request) - [guía para crear unha PR](https://docs.github.com/en/github/collaborating-with-issues-and-pull-requests/creating-a-pull-request). Despois disto, move a tarefa/ticket á columna _In test_, de xeito que o resto saibamos que está á espera de que alguén revise e aprobe a PR.
   
   + Nota: se subes a rama antes de que estea a tarefa rematada, márcaa como _draft_ para indicarnos ás demáis que aínda estás a traballar nela.

5. Ó subir a rama, é moi recomendable relacionala co _issue_ ([guía para enlazar _issue_ con PR](https://docs.github.com/en/github/managing-your-work-on-github/linking-a-pull-request-to-an-issue#about-linked-issues-and-pull-requests)).
6. Unha vez lista a tarefa, soamente quedaría sacarlle o _draft_ e pedirlle a outra sister que revise e aprobe a PR! Se consideras que isto non é necesario, sempre poderías aprobar a PR ti mesma.



### Crear unha nova entrada no blog:

Para crear unha nova entrada no blog, será necesario que fagas o seguinte:

1. Seguir os pasos explicados arriba para crear unha nova rama, etc.
2. Crear unha nova entrada do blog a partir do [modelo dun blog-item](https://github.com/hellosisters/hellosisters.github.io/blob/main/blog-items/blog-item.html). Aí poderás completar toda a información referente á túa temática.
3. Recorda completar a última parte na que hai un oco para poñer información sobre ti mesma! Para isto pódese reutilizar o teu avatar que debería estar gardado en [/img/sisters](https://github.com/hellosisters/hellosisters.github.io/tree/main/img/sisters). De non ser así, este é un bo momento para facer un e engadirte como membra de HelloSisters!
4. O seguinte paso sería engadir o teu post na [blog-list](https://github.com/hellosisters/hellosisters.github.io/blob/main/blog-items/blog-list.html).
5. Por último, só quedaría actualizar o contador para o seguinte evento. Para isto, hai que actualizar a data do ficheiro [index.html](https://github.com/hellosisters/hellosisters.github.io/blob/main/index.html) seguindo este formato "Sep 5, 2021 17:30:00".
6. Lista!



### Engadir unha nova sister no equipo:

Para engadir a unha nova sister na web, os pasos a seguir son os seguintes:

 1. Seguir os pasos explicados arriba para crear unha nova rama, etc.
 2. Crear un avatar usando este [modelo en picrew.me](https://picrew.me/image_maker/292231/). Lembra seleccionar o fondo branco para que despois sexa máis cómodo borralo, xa que o resto das imaxes das sisters están co fondo transparente. 
    + Para isto recomendámosche que uses [GIMP](https://www.gimp.org/) ou calquera outra ferramenta de edición de imaxes.
 3. Gardar o avatar na carpeta [/img](https://github.com/hellosisters/hellosisters.github.io/tree/main/img).
 4. Duplicar a unha das sisters que xa estean na web e engadir os teus datos: nome, especialidade e RRSS (nosoutras de momento estamos poñendo os perfís de Twitter, LinkedIn e GitHub).
 5. Lista!


 _______________________

 ## As nosas redes sociais:

 Fálanos por calquera delas, estaremos encantadas de responder calquera dúbida!

 * Instagram: [https://www.instagram.com/hellosistersfic/](https://www.instagram.com/hellosistersfic/)
 * Twitter: [https://twitter.com/hello_sisters_](https://twitter.com/hello_sisters_)
 * LinkedIn: [https://www.linkedin.com/company/hellosisters/](https://www.linkedin.com/company/hellosisters/)
 * Canle de Telegram: [https://t.me/hellosisters](https://t.me/hellosisters)